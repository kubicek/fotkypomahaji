---
layout: page
title: O projektu
permalink: /o-projektu/
---

Jsme čeští a slovenští profesionální zpravodajští fotografové.

Součástí naší práce je zaznamenávat také bolest, utrpení a zkázu. Zachycení reálného stavu a aktuální situace ale pomáhají uvědomit si míru a rozsah tragédie, které válečné konflikty přinášejí. Současná válka v Ukrajině je pro nás z mnoha důvodů více bolestná a zdrcující. Podpora české společnosti je ohromující a jsme na ni hrdí. Na sbírkách humanitárních organizací se dosud shromáždila nejvyšší částka, která se u nás vybrala na pomoc lidem trpícím v důsledku jakékoliv krize či katastrofy.

Pomoc, kterou Ukrajina potřebuje a v budoucnu potřebovat bude, však musí být dlouhodobě udržitelná. Chceme pomoci tím, co nejlépe umíme – svými fotografiemi.

Rozhodli jsme se podpořit úsilí Ukrajinců o obranu své země a o zmírnění humanitární katastrofy, která v důsledku války vznikla. Chceme lidi motivovat v tom, aby jejich finanční podpora relevantním organizacím, které v Ukrajině i u nás pomáhají, byla dlouhodobá.
Koupí fotografie přispějete celou částkou ve výši 2.000, -Kč těm, kdo pomoci umí a ví, kde a jak pomoci nejlépe. Náklady na tisk vybrané fotografie a poštovné hradí sami autoři.

Vyberte si jednu z fotografií předních českých a slovenských autorů, jež zaznamenávají realitu přímo z okupované Ukrajiny, z migrační krize, kterou vyvolala, nebo z akcí, které na podporu Ukrajiny vznikají. Jako platbu budeme akceptovat vaše potvrzení o zaslání finanční podpory na účet [Člověka v tísni](https://www.clovekvtisni.cz/darujte/jednorazove?amount=5000&accountId=7), [Charity ČR](https://proukrajinu.charita.cz/), [Post Bellum](https://www.darujme.cz/projekt/1205934) zaslané po 1. květnu 2022. Vytištěná fotografie, kterou na vaši adresu zašleme, pak zůstane připomínkou toho, že jste pomohli těm, kdo vaši pomoc naléhavě potřebovali.  

Fotky o rozměru papíru 40-50 cm za cenu nákladů vytiskne (Martin Wagner)[https://www.facebook.com/Martiwag].

Náklady na tisk vybrané fotografie a poštovné hradí sami autoři, za přispění rodiny Chybovi a společnosti SkyXS Aircargo s.r.o.

Děkujeme, že Ukrajině pomáháte! Slava Ukrayini, Heroyam Slava!